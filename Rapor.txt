Kediler ortalama olarak her gün 1 kap mama yeme eğilimine sahipler. Ben evde 2 kediye sahip olduğum ve bunlar biraz 
fazla yem yediği için her gün onlara yem koymak yorucu hale gelmişti. Üstelik yemleri çok kötü koktuğu için hem yem
koyarken çok rahatsız oluyordum hem de yem koyduktan sonra kokusunun elimden gitmesi için 2 3 kez yıkamam gerekiyordu.
Bu sistemi arduino projesi ile otonomlaştırmaya karar verdim.

Bunun için öncelikle bir mama kabına ihtiyacım vardı. Sonra mamaların bekleyeceği hazneye,mamanın bittiğini anlamama ve
mama bittikçe yenisini koyacak bir motor mekanizmasına sahip olmam gerekiyordu. Mukavva yardımıyla mama haznesini olutşurdum.
Bunun altına mamanın bittiğini anlamak için TCS3200 renk sensörü yerleştirdim. Ve mamanın bitmesi durumunda haznedeki mamayı
tabağa boşaltmamı sağlayacak ağırlığa dayanıklı SG996 metal servo motoru mama haznesinin altına yerleştirdim. Mamanın bititğini
anlamak için tabağın dibindeki rengi ayırt etmem gerekiyordu. Bu rengi ayırt etmem tabağın dibini gördüğümü yani mama kabının
boşaldığını ifade ediyordu. Bu yüzden sensörümün algılayabileceği renkte bir mama kabı oluşturdum.

Yeşil renkten oluşan bu tabak benim renk sensörümün ayırt edebileceği kadar netti. 3 ana renk için farklı değişkenler atayarak
sensörden gelen verilere göre anlık olarak algılanan rengi ölçtüm. Sensörüm hangi rengi o an algılıyorsa diğer renklerin 
değişkenlerinin değerini daha az göstererek çalışıyordu. Yeşil rengin diğerlerinden daha büyük olması durumunda motoru hareket
ettirerek mamanın aşağı düşmesini sağladım. Fakat sensörüm ucuz bir sensör olduğu için keskin bir renk ayrımı yoktu.Bu yüzden
tek başına yeşilin büyük olması şartı bazen dolu kaba mama koymaya sebep oluyordu. Bu yüzden yeşilin anlık değerininin diğer
renklerden belli bir miktar büyük olması şartı sağlanana kadar mama haznesini açmayacak şekilde programlayıp daha kesin sonuç-
lar elde ettim. Bu sayede sadece 2-3 günde bir kez mama haznesini doldurmak haricinde yapmam gereken hiçbir şey kalmadı.
